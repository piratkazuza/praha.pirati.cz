---
date:         2019-10-24
tags:         piráti
title:        "Zastupitelský klub Pirátů se ohrazuje proti nařčením Jaroslava Němce"
image: 	      logo.jpg
author:       MHMP
---

Zastupitelský klub Pirátů na Magistrátu hlavního města Prahy:

I. Se důrazně ohrazuje proti nařčením, která do médií uvedl uchazeč o zaměstnání na pozicích obsazovaných Piráty, Jaroslav Němec;

II. Konstatuje, že výběrová řízení na obsazení postů v dozorčích radách městských společností proběhla v pořádku a každý uchazeč byl bodován spravedlivě podle svých prokázaných schopností a zkušeností;

III. Prohlašuje, že si za výsledky výběrových řízení stojí a že během nich nebylo nikomu nadržováno a nikdo nebyl ani jiným způsobem zvýhodňován. Celé předmětné výběrové řízení bylo zajištěno odbornou výběrovou komisí, ve které zasedli i externisté. Postup přivýběrových řízení i vyhodnocení jejich výsledků byly transparentně zveřejněny na pirátském fóru [https://forum.pirati.cz/viewtopic.php?).f=572&t=44802](https://forum.pirati.cz/viewtopic.php?.f=572&t=44802). Stížnost jednoho neúspěšného kandidáta proto klub nepovažuje za relevantní;

IV. Vyvrací spekulace o tom, jakým způsobem byla ukončena spolupráce s Jaroslavem Němcem v roli poradce primátora: Jaroslav Němec neprošel výběrovým řízením a jeho role v týmu primátora byla od začátku vnímána jen jako dočasná;

V. Se ohrazuje proti tvrzení, že by do jeho chodu nepatřičně zasahoval Jakub Michálek. Přestože existuje úzká spolupráce mezi zastupitelským klubem na MHMP a poslaneckým klubem Pirátů, stále se jedná o nezávislé orgány fungující odděleně dle platných pravidel vnitrostranické demokracie. 
