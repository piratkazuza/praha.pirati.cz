---
layout: post
category: blog
title: "Piráti z Magistrátu a městských částí debatovali nad developmentem v Praze. Identifikovali problematické projekty"
date: 2019-06-19
author: "MHMP"
image: posts/plan.jpg
tags: územní-plán
---

Praha, 17. června 2019 – V pondělí 17. června v podvečer proběhlo v Praze veliké koordinační setkání Pirátů zastoupených v městských částech a zástupců pirátského magistrátního týmu. Setkání se zúčastnili za magistrát Tomáš Murňák jako pirátský gesční zastupitel pro problematiku rozvoje a místopředseda Výboru pro územní rozvoj, územní plán a památkovou péči ZHMP, dále pak radní Adam Zábranský, který má na starost za Piráty bytovou politiku metropole, primátor Zdeněk Hřib, zástupci pražského vedení strany i předseda pirátů Ivan Bartoš.

Jednotlivá místní sdružení v hlavním městě vyslala své zvolené zastupitele, kteří se na svých radnicích developmentu věnují. Tématem byla výměna informací a stav v řešení stavebních a rozvojových projektu v hlavním městě jak na lokální úrovni, tak i otázky potřebné součinnosti a Magistrátem, IPRem. Místopředseda výboru pro územní rozvoj Tomáš Murňák i primátor Hřib přislíbili spolustraníkům že důležité závěry proberou s radním Hlaváčkem, který se již nyní v řadě městských částí na zdárném průběhu developmentu aktivně v rámci své funkce podílí. 

Pirátští zastupitelé probrali celkem přes 40 projektů ve 13 městských částech Prahy.

Velkým tématem byly například Central Business District Masarykovo nádraží (CBD) Prahy 1, který zasahuje celé území od Štvanice k Muzeu. V tuto chvíli zde staví společnost Penta. Mezi další projekty patří tzv. Šemíkův břeh na Praze 5. Stále aktuální, ale již v pokročilém stádiu, jsou dva projekty na Praze 6 a to Areál Dračky, nejlukrativnějších míst na Praze 6 či prodeje v okolí Vítězného náměstí. Stejně tak je třeba řešit lokalitu Chittussiho-Na Marně kde se v tuto chvíli řeší budocnost léčebny dlouhodobě nemocných na úkor výstavby luxusních bytů. 

Dalším tématem byla i situace sídliště Ďáblice na Praze 8. 

Během čtyřhodinového meetingu představili zástupci všech městských částí agendu a problematické projekty a podařilo se identifikovat i problémy, které zdravému rozvoji města zejména v procesní rovině brání. Důležitým tématem pak bylo fungování IPR ve vztahu k jednotlivým projektům a roli státní správy při finálním povolování staveb.

Společným jmenovatelem problémů bytových i kancelářských projektů je pak často nízká míra ochoty firem realizujících kompelxní projekty podílet se na občanské vybavenosti či obslužnosti, která v případě realizace musí jít ruku v ruce.

Další koordinační schůzku a reportování o dosaženém progresu plánují pražští Piráti na polovinu léta.


