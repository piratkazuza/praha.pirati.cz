---
date:         2020-04-15
tags:         koronavirus zdravotnictví
title:        "Praha pomohla lidem bez domova. Ubytovala je v prázdných hotelech a hostelech"
image: 	      zabransky4.jpg
author:       Adam Zábranský
---

V Praze v rámci koronavirových opatření mimo jiné ubytováváme lidi bez domova v prázdných hotelech a hostelech. Říkáme jim humanitární ubytovny. Inspiraci bereme ze zahraničí, podobně to dělají například v Londýně. 

V Praze je takhle v provozu už 5 objektů s kapacitou 270 lidí. Prioritně jsou určené pro starší a nemocné lidi bez domova, pro které nejsou vhodná například stanová městečka. Každý objekt provozuje nějaká renomovaná nezisková organizace (např. Armáda spásy, Naděje, Jako doma, Maltézská pomoc a další), často se jich na provozu podílí více najednou. Je to dobrý způsob, jak předejít rozšíření koronaviru ve zranitelné populaci a zároveň se jedná o způsob, jak omezit zbytečný pohyb lidí na veřejných místech. Mezi lidmi bez domova se tak nebude koronavirus šířit, a nebudou ohroženi ani ostatní Pražané. V objektech jsou dodržována přísné hygienické standardy, aby byla minimalizována zdravotní rizika.

S provozem humanitárních ubytoven máme zatím skvělé zkušenosti: pochvalují si je poskytovatelé služeb, ubytování i hoteliéři. O víkendu jsem se byl podívat v jednom z těchto objektů. Nejvíc mě zaujal případ paní Maji, paní bez domova, která v hostelu funguje jako dobrovolnice: pečuje ostatní klienty, pere, dohlíží nad dodržováním pravidel, připravuje jídlo ostatním. Maltézská pomoc, která objekt provozuje, je z její pomoci nadšená a přemýšlí o tom, že by jí po absolvování kurzu zaměstnali.
