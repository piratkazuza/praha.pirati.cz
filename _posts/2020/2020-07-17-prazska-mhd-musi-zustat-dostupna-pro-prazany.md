---
date:         2020-07-17
tags:         
 - stanovisko
 - doprava
title:        "Pražská MHD musí zůstat dostupná pro Pražany "
image: 	      magistrat3.jpg
author:       MHMP
---

# Stanovisko zastupitelského klubu Pirátů

Pražská MHD je jednou z nejvíce kvalitních a dostupných MHD v Evropě a je nutné ji i takto zachovat nadále. Město přišlo vlivem koronakrize o 15 miliard, o které ho z velké části připravila vláda. Nad všemi tématy spjatými s revizí městského rozpočtu nyní teprve vedeme diskuzi v pražské koalici s koaličními partnery. Piráti požadují zejména vnitřní úspory v dopravním podniku. Dopravní podnik má na starosti koaliční partner – Praha sobě. Zásadním požadavkem v diskuzi o jízdném, která stále ještě probíhá, je pro Piráty zprůhlednění a kontrola hospodaření v DPP. Zejména v oblasti výběrových řízení a zakázek je nutné nastavit jasná pravidla v reakci na to, co se tam dělo v minulosti. Zásadní je hledat úspory na provozních výdajích dopravního podniku. Piráti chtějí za každou cenu zachovat dostupnou cenu ročního kuponu a předplatných kuponů v MHD v souladu s volebním programem. Dále také Piráti nechtějí jakkoliv omezovat provoz MHD.
