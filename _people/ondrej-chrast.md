---
uid: ondrej.chrast
name: Ondřej Chrást  	# běžně používáné jméno
fullname: Mgr. Ondřej Chrást 		Ondřej Chrást # jméno s tituly etc.
category:                 	# kategorie: rp, praha, vary, hradec, jmk, senat
- praha
- dr
img: 		people/ondrej-chrast.jpg    # 165 x 220
description: člen dozorčí rady společnosti Prague City Tourism, a.s., zastupitel na Praze 6           	        			# kratký popis, max 160 znaků
mail:
- ondrej.chrast@pirati.cz
mob:			  
orddr: 24
profiles:
  github:                 
  facebook: 		  https://www.facebook.com/ondrej.chrast
  twitter: 		  
  flickr:     		  https://www.flickr.com/search/?text=ondrej%20chrast
---

**Ondřej Chrást** (* 7. července 1980) je členem dozorčí rady společnosti Prague City Tourism, a.s. Je rovněž zastupitelem za Piráty na městské části Praha 6. 

Pochází z Františkových Lázní. Bydlí na Praze 6, kam se před lety přestěhoval a hodlá v ní zůstat navždy. Na Praze 6 byl v komunálnch volbách 2018 lídrem kandidátky a je v období 2018-2022 zvoleným zastupitelem a předsedou devítičlenného zastupitelského klubu Pirátů. Tamtéž působí v komisi Strategického rozvoje, Kulturní komisi a ve Výboru pro výchovu a vzdělávání. Působí také v krajských pirátských expertních týmech (KES) s obdobným zaměřením. V rámci Prahy 6 spolu-inicioval a nyní provozuje aktivity “Praha 6 neplastuje” a projekt “Současná, ohrožená a zmizelá architektura Prahy 6”, kde vytvořil a provozuje stránku http://www.architekturap6.cz. Na magistrátu Hlavního města Prahy působí v komisi Rady hl. m. Prahy pro koordinaci neinvestičních aktivit ve veřejných prostranstvích na území Pražské památkové rezervace.

Vystudoval psychosociální studia a teologii na UK a v současné době studuje doktorát na Fakultě podnikohospodářské Vysoké školy ekonomické v Praze, v oboru Ekonomika a management v rámci katedry Arts managementu, kde zúročuje svůj dlouhodobý odborný i osobní zájem o památkovou péči a obecně o udržitelnost, ekonomizaci a propagaci kulturního dědictví. Má dlouhodobé zkušenosti s manažerskou prací v neziskovém sektoru v oblasti kultury a cestovního ruchu v organizacích Sdružení historických sídel Čech, Moravy a Slezska a v zapsaném spolku Otec vlasti Karel IV. V současné době se věnuje také reformám profesního terciárního vzdělávání, kde jako projektový manažer Sdružení profesního terciárního vzdělávání, z.s. koordinuje mezinárodní i lokální projekty související ze změnami ve vzdělávání a celé společnosti v souvislosti s “fenoménem 4.0”.

Angažuje se v několika neziskových organizacích s kulturním zaměřením. Byl jedním z iniciátorů a spolukoordinátorů 700. výročí narození Karla IV. v roce 2016 a dalších významných kulturních akcí.

Rozčiluje ho arogance moci a neschopnost řešit věci poctivě a konstruktivně. Má rád systematickou práci směřující k jasným cílům. V opozici na Praze 6 prosazuje tvrdý, ale konstruktivní přístup s hledáním pozitivních řešení, nikoliv jen kritiku za každou cenu.

Ve svém volném čase se věnuje četbě (zejména severských detektivek a biografií významných osobností), hraje šachy i jiné hry, chodí do přírody a po památkách. Případně tyto koníčky rád kombinuje - v přírodě ležící pod stromem či ve stínu nádvoří zámku si čte nebo hraje šachy. V roce 2018 se stal aktivním členem prvního pirátského divadla, kde v mnoha reprízách hry “Inzerát, aneb se sexem nepočítejte” ztvárňuje zajímavou roli, za kterou mu lidé většinou zatleskají.
