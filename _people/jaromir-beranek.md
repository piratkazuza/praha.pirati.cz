---
uid: jaromir.beranek
name:     Jaromír Beránek  	# běžně používáné jméno
fullname: Jaromír Beránek  	# jméno s tituly etc.
category:                 	# kategorie: rp, praha, vary, hradec, jmk, senat
- mhmp
- praha
- pks
- vybor
img: people/jaromir-beranek.jpg    # 165 x 220
profilebadge: people/badge/08-beranek.jpg
description: místopředseda zastupitelského klubu Pirátů, předseda krajského sdružení Pirátů v Praze<br/> zastupitel s gescemi Smart City, Evropské fondy, finance a inovace
descvyb: předseda výboru pro IT a Smart City ZHMP, člen finančního výboru ZHMP
mail:
- jaromir.beranek@pirati.cz
mob:
- +420 775 890 490
profiles:
  github:     
  facebook: 	https://www.facebook.com/jaromir.beranek
  linkedin:   https://www.linkedin.com/in/jaromirberanek/
  twitter: 		
  flickr:
ordvyb: 1
ordpraha: 6
ordpks: 1
redmine: 223
calendar: 87tlgnopq0tpcn33ftev4fitp4@group.calendar.google.com
---

Mgr. Ing. Jaromír Beránek, CEMS MIM (* 14. května 1986) je uvolněným zastupitelem hl. m. Prahy za Piráty a předsedou Výboru pro IT a Smart City ZHMP. Je rovněž i členem výboru pro evropské záležitosti. Členem České pirátské strany je od listopadu 2016, v současnosti je předsedou pražských Pirátů.

Jaromír se narodil a vyrůstal v Praze. Po maturitě na Gymnáziu Jana Nerudy vystudoval obory CEMS - Mezinárodní management na VŠE v Praze a Právo na Univerzitě Karlově. Během studií absolvoval studijní stáže na univerzitách v Kolíně nad Rýnem v Německu a ve Fort Lauderdale ve Spojených státech a také pracovní stáž ve společnosti Bosch v holandském Eindhovenu. Několik let spolupracoval jako ekonomický komentátor a moderátor s Českým rozhlasem (stanice ČRo 6, v současnosti ČRo Plus).

Po studiích působil v Praze a v Mnichově ve společnosti Telefónica (O2) jako specialista v oblastech finančního plánování a reportingu, strategického plánování a cenotvorby. Před rozloučením s korporátním prostředím se ještě stačil zamilovat do startupů v akcelerátoru Wayra ze skupiny Telefónica, kde pracoval jako finanční a investiční manažer. Následně působil v podobné roli v nejstarším středoevropském akcelerátoru pro technologické společnosti StartupYard a zodpovídal zejména za správu portfolia, finanční řízení, právní záležitosti a komunikaci s investory StartupYardu.

Ve volném čase hraje na saxofon a klarinet v kapele Mizmar a je spoluautorem blogu o pražských cukrárnách s názvem Cukrouši.cz. Donedávna byl aktivní jako člen divadlení umělecké skupiny OLDstars a instruktor Prázdninové školy Lipnice. Mezi jeho zájmy patří outdoorové sporty, cestování, fotografování, hudba a divadlo. Je pravidelným bezpříspěvkovým dárcem krve a členem Klubu přátel Paměti národa. Má rád deskové hry, vlaky a tramvaje, sníh, zmrzlinu, upřímnost a liduprázdnou krajinu. Trápí ho SUV a elektrické koloběžky ve městě, globální oteplování a lidská hloupost.

Jaromír je svobodný a bezdětný, hovoří plynně anglicky a německy a dorozumí se francouzsky. U Pirátů zastával od ledna 2017 do prosince 2018 roli vedoucího finančního odboru, od prosince 2017 do prosince 2018 byl 4. místopředsedou a od ledna 2019 je předsedou krajského sdružení v Praze, kde zodpovídá za finance a strategii. Vedle digitálních technologií a inovací se zajímá o otázky dopravy, udržitelnosti a volnočasových aktivit dětí a mládeže.

V roce 2018 byl zvolen z 11. místa kandidátní listiny Pirátů do zastupitelstva hl. m. Prahy, od října 2019 je místopředsedou zastupitelského klubu. Jako předseda Výboru pro IT a Smart City ZHMP se věnuje primárně Smart City a inovačním projektům a podpoře podnikání. Dále se zabývá hospodařením hlavního města, evropskými záležitostmi a spolupracuje rovněž na rozvoji integrovaného dopravního systému a podpoře bezemisní mobility.

***

Jaromir Beranek (* May 14, 1986) is a member of the Prague City Assembly, representing the Pirate Party, and Chairman of the IT and Smart City Committee of the Prague City Assembly. He has been with the Czech Pirate Party since November 2016, later served as a financial manager and currently acts as the leader of Prague Pirates.

Jaromir studied at universities in Prague, Cologne and Fort Lauderdale and holds Master's degrees in International Management and Law. He is a seasoned financial and portfolio manager with experience from multinationals (Bosch, O2) as well as the startup community (Wayra, StartupYard). Jaromir is fluent in English and German and has a basic command of French. He is an avid runner and musician and enjoys travelling and long hikes in the mountains.

In 2018, Jaromir was elected into the Prague City Assembly. As the Chairman of the IT and Smart City Committee, he focuses on Smart City and innovation projects, and promotes enterpreneurship. Furthermore, he oversees financial administration and European projects as well as the development of the integrated transportation system, and the promotion of clean mobility. Since October 2019, he has been serving also as the Deputy Chair of the Pirate Party Group in the Prague City Assembly.
